<div class="ingredients">
    <h1 class="main-page-heading">От какво се прави бирата</h1>
    <div class="malt">
        <h2 class="ingredients-heading">Малц</h2>
        <img src="http://us.123rf.com/450wm/demarco/demarco1603/demarco160300024/53585785-beer-ingredients--hops-wheat-grain-barley-and-malt.jpg" class="malt-pic">
        <p>Самият малц представлява покълнала при изкуствени условия и впоследствие изсушена зърнена суровина – ечемик, пшеница и други, като световното производство е съсредоточено главно върху ечемичния малц. От своя страна малцовете могат да бъдат разделени на няколко вида, но разликите между тях произлизат от предназначението, целта на употреба и разбира се от технологията на производство. Най-общо казано можем да споменем за светли или пилзенски малцове, карамелни, меланоидинови, кафе малцове и много други. Това са така наречените специални малцове, които могат да се приложат с различна цел, но най-вече за подобряване свойствата на отделните пива.</p>
        <p>Всеки един от тези малцове се характеризира с определени качествени показатели, които го правят подходящ за получаването на един или друг тип пиво. Тук можем да споменем екстракт и рандеман на екстракт, цвят и вискозитет на пивната мъст, време за озахаряване, време за филтрация, съдържание на общи и разтворими белтъчини, рН, аминокиселини и много други. Това са само малка, но основна част от характеристиката на малца. Тя може да варира в значителна степен между отделните типове,като това се определя главно от особеностите на използвания пивоварен ечемик и от специфичните технологични режими приложени в производствения процес.</p>
    </div>
    <div class="water">
        <h2 class="ingredients-heading">Вода</h2>
        <img src="https://victoriabeerweek.com/wp-content/uploads/2015/01/homebrew-300x300.jpg" class="water-pic">
        <p>Водата е сновна суровина в пивоварната промишленост и се използва за накисване на ечемика и овлажняване на въздуха в малцовото производство, за измиване на апарати, резервоари и помещения, за охлаждане, за пара и други технически нужди. Освен
            това, значително количество вода се използва при смесването й с малца в процеса на получаването на пивна мъст, като по този начин директно влиза в нейния състав, съответно и в състава на готовото пиво. Това налага обособяването на някои специфични
            изисквания към нейния състав и свойства, които по един или друг начин биха повлияли върху хода на технологичните процеси.</p>
        <p>В много случаи особеностите на пивата се определят от свойствата на използваната вода. Така например пилзенските пива обикновено се получават чрез използване на по-мека вода, докато при мюнхенските и дортмундските пива водата се характеризира
            с доста по-висока твърдост. Водата с нейния състав и свойства оказва съществено влияние и при майшуването. Нейните соли влизат във взаимодействие с различни съставки на малца и предизвикват изменения в състава и свойствата на пивната мъст,
            респективно и в пивото.</p>
        <p>Съществено значение има твърдостта на водата що се отнася до процесите на измиване на бутилки и други опаковки. Тук определено се цели омекотяване на водата за да се избегне натрупването на соли, което би нарушило търговския вид на опаковките.
            Още по драстичен е въпросът с водата предназначена за парните котли на предприятията. Познатите като котлен камък отлагания на калциевите е магнезиеви соли са крайно нежелани, тъй като понижават ефективността на съоръженията и водата в този
            случай неминуемо претърпява обработка, обикновено чрез използването на йонообменни смоли.</p>
        <p>Съществуват много и различни по своя характер методи за обработка и пречистване на водата, но все пак методът се избира в зависимост от предназначението на водата и неговата ефективност.</p>
    </div>
     <div class="hops">
        <h2 class="ingredients-heading">Хмел</h2>
        <img src="https://www.kegworks.com/wp/wp-content/images/kwc/hops/hops.jpg" class="hops-pic">
        <p>Хмелът е втория важен компонент в пивоварството.Той се използва в много по-малко количество от малца, но е много важен за крайния вкус и аромат на бирата.Причините да се ползва са две – първо внася освежаваща горчивина в бирата, второ служи като естествен антисептик и стабилизатор на бирата.</p>
        <p>Хмелът е растение, което се отглежда на специални висилки и се ползват само женските му съцветия. Те образуват шишарки, във вътрешната страна на които има едно вещество лопулин, което дава горчивината на хмела.</p>
        <p>В пивоварството хмеловите шишарки се използват директно – сушени и разчупени, или предварително направени на пелети.За домашното пивоварене се ползват и двата вида, като превес има хмелът на пелети поради по-лесното му съхранение.</p>
        <p>Различните сортове хмел си имат различни вкусове, различна горчивина и аромати.</p>
        <p>Разделят се на два основни вида – горчив и ароматичен.Първият вид се използва за да даде необходимата горчивина на бирата като се влага в началото на вренето на бирената мъст.Вторият (ароматичният хмел) се влага в края или от средата до края на вренето – поради необходимостта да останат определени аромати в бъдещата бира.</p>
        <p>Охмеляването по време на вренето на бирата е предпочитаният способ, но не е единственият. Много американски рецепти ползват т.н. dry hops, late hops – влагане на порция ароматичен хмел след варенето и по време на ферментацията, та дори и по време на вторичната ферментация.Този способ засилва аромата на хмел за сметка на вкуса на хмел (горчивината). Създадени са цели хмелови графици – по колко гр. хмел на литър мъст да се слага в определен момент на вренето до края и т.н. Използва се формула за определянето на крайната горчивина в зависимост от времето за врене и грамажа на поредната порция т.н. Хмел-калкулатор.</p>
    </div>
    <div class="yeast">
        <h2 class="ingredients-heading">Дрожди</h2>
        <img src="http://www.armeiskopivo.com/images/statii/maia.png" class="yeast-pic">
        <p>Дрождите са тези малки микроорганизми които ферментират простите захари в бирената мъст на алкохол и по време на тази ферментация оформят вкуса и тялото на бирата.</p>
        <p>Различават се два основни вида дрожди за бира :
            1. Дрожди с долна ферментация (за бири от тип Lager)
            2. Дрожди с горна ферментация (за бири от тип ейл /ales/)</p>
        <p>Както е видно от името им – тези с долна ферментация работят на дъното на ферментора, горе по повърхността пяната е слаба. Освен това те са активни при доста по-ниски температури от другия ейл-тип дрожди. Нормалната температура за ферментация на лагер-дрождите е около 10-15 гр., а за вторична ферментация и отлежаване се искат и още по-ниски температури – 2-5гр. Именно поради тези особености, тези дрожди трудно се вписват в домашните условия на домашния пивовар. Въпреки това чрез тях се правят едни от най-известните бири – Пилсен, Пилс и т.н.Времето за ферментация и отлежаване обаче е значително по-голямо от на ейл-дрождите.</p>
        <p>Дрождите с горна ферментация са известни още и като ейл-дрожди (ale – английски тип бира). Макар и да са в исторически план първите и предхождащи лагерните дрожди, те в момента почти не се използват комерсиално. За домашният пивовар обаче тези дрожди са идеалния вариант – ферментират при температури от 15 до 25 гр. , отлежаването може да е и на 20 гр. за предпочитане е да е под 18. Развиват се бурно и образуват шапка от пяна на повърхността на ферментационния съд.Ферментацията протича изключително бурно и в рамките на ден два до три – видимите признаци изчезват. Обикновено бирата се прехвърля за вторична ферментация или се бутилира още на една седмица от заквасването.</p>

    </div>
</div>
